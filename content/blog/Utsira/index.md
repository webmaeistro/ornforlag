---
title: Utsira
date: "2004-01-02"
thumbnail: ./utsira_bokt-standard.jpg
description: Bjørn Olav Tveit
---

## Utsira

**En liten og forblåst øy ute i havgapet, men like fullt et idyllisk stykke Utkant-Norge med en magisk tiltrekningskraft på trekkfugler.**

Artssammensetningen på Utsira er unik blant norske trekkfugllokaliteter. Turteldue, tartarpiplerke, gulbrynsanger, dvergfluesnapper, hortulan og dvergspurv – arter som på de fleste andre lokaliteter vil nevnes blant årets høydepunkter – er å regne som faste trekkgjester på den vesle rogalandsøya. Ingen andre steder i landet har du større sjanser for å finne søreuropeiske og asiatiske arter som dverglerke, sibirpiplerke, sitronerle, sørnattergal, sibirsk svartstrupe, starrsanger, rødstrupesanger, fuglekongesanger, pirol, rosenstær og sibirspurv. Og med ni funn av amerikanske spurvefugler, er det ingen plass i Skandinavia du heller bør reise til hvis det er megarariteter du drømmer om å finne. Havfugltrekket kan være spektakulært og har inkludert svartbrynalbatross, flere storlirer og en rekke sabinemåker. Hele 313 spontant forekommende arter er påtruffet på Utsira, og tjue av dem representerer førstegangsfunn for Norge. Denne boka gir for første gang en presentasjon av alle fuglearter påtruffet på øya og omstendighetene rundt de mest spektakulære funnene. Du får også mange gode tips om hvordan du selv finner sjeldne fugler. Et spennende stykke norsk ornitologisk historie, fra 1930-tallet fram til våre dager, setter de ornitologiske begivenhetene i et menneskelig perspektiv.

**Trykk på Kjøp nå-knappen over** for å kjøpe boka med betalingskort eller PayPal-konto. Du får boka i posten i løpet av få dager. Alternativt kan du ringe eller sende sms til tlf. 911 89 016, eller send en epost til [bestilling@ornforlag.no]

**Forfatter:** Tveit, Mobakken og Bryne  
 **Utgivelsesår:** 2004  
 **Antall sider:** 284 s  
 **Innbinding:** Innbundet  
 **ISBN:** 978-82-996967-0-4  
 ̃~~Pris: kr. 298,̃~~ **TILBUD: NÅ KR. 199,-**
